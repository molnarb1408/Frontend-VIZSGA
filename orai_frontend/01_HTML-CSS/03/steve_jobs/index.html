<!DOCTYPE html>
<html lang="hu">

<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Steve Jobs</title>
</head>

<body>
    <!-- Ez egy megjegyzés -->
    <!-- hasznos lehet menü eleje (menu start here) navbar eleje vége, szekció eleje/vége-->
    <!-- készítette: Teszt Elek - helyette git használata -->
    <h1><i>Steve Jobs</i></h1>
    <p><b>Készítette:</b>Teszt Tanuló</p>
    <hr>
    <img src="kepek/steve_jobs.jpg" alt="Steve Jobs" height="150" style="float: right;">
    <p>
        Steven Paul „Steve” Jobs (San Francisco, Kalifornia, 1955. február 24. – Palo Alto, Kalifornia, 2011. október
        5.)
        az Apple korábbi elnöke, vezérigazgatója, az informatikai és a szórakoztatóipar ismert alakja.
        Sokan tartják a számítástechnika egyik úttörőjének, aki meglátta a lehetőséget a grafikus felhasználói
        felületben (GUI) és az egérben, mellyel egy Xerox PARC-bemutató alkalmával találkozott.
        Jobs irányítása alatt fejlesztette ki az Apple Computer a cég egyik fő termékét, az Apple Macintosh
        számítógépet,
        valamint az iPod médialejátszót, az iPhone okostelefont és az iPad táblagépet.
    </p>

    <h2 style="color:brown">Élete</h2>
    <p>
        Anyja, Joanne Carole Schieble katolikus német bevándorlók gyermeke,
        apja, Abdulfattah „John” Jandal gazdag szír muzulmán családból származott.
        Az egyetemen ismerkedtek össze, ahol Jandal tanársegéd volt, Schieble végzős hallgató.
        A lány szülei ellenezték a kapcsolatot és amikor 23 évesen Joanne Schieble teherbe esett,
        haldokló apja azzal fenyegette, hogy ha hozzámegy Abdulfattahhoz, kitagadja.
        A kényszerítő körülmények hatására a pár az örökbe adás mellett döntött.
        Az anya egyetlen feltételt szabott, miszerint csak diplomás pár fogadhatja örökbe gyermekét.
        1955. február 24-én, amikor megszületett a fiú, a terv szerinti örökbefogadó pár – egy ügyvéd és felesége
        – visszakozott, hogy inkább lányt szeretnének. Így az örökbefogadó listán soron következő pár kapta meg a
        gyermeket.
        Ők azonban nemhogy diplomások nem voltak, de még a középiskolát se végezték el. Örökbefogadó szülei
        Paul Reinhold Jobs, aki a Parti Őrségnél volt gépész, felesége az örmény származású Clara Hagopian.
        Joanne Schieble így kezdetben megtagadta a papírok aláírását és hetekig bizonytalan volt a gyermekelhelyezés
        sorsa.
        Végül kompromisszumra jutottak, Joanne Schieble csak azzal a feltétellel egyezett bele az örökbe adásba,
        ha az örökbefogadó szülők nyitnak Steve-nek egy betétszámlát a majdani egyetemi tandíj kifizetésére.
    </p>

    <h2 style="color:brown">Az Apple (1976–1985)</h2>
    <p>
        Az Apple Computer cég megalapítása
        A cégalapításhoz elkezdték összeszedni a pénzt. Jobs a kocsiját, Wozniak a számológépét adta el,
        így 1300 dollár tőkére tettek szert. Jobs minél előbb szerette volna a cégalapítást véghez vinni,
        így gyors döntés született a cégnévről. Szándékuk szerint olyan elnevezésre van szükség, ami vicces,
        meghökkentő, de barátságos is egyben, vagyis nem túl technikai. Hirtelen ötlettől vezérelve az Apple (=alma)
        Computer név mellett döntöttek. Praktikus érv volt még a szokatlan név mellett, hogy az "A" kezdőbetűnek
        köszönhetően
        előre kerülnek a szaknévsorokban.
        Wozniak nem akarta feladni állását a HP-nál, de ez nem is volt lényeges. Mivel Jobs úgy gondolta,
        hogy szükségük lenne még egy tapasztalt társra, aki mellesleg segít elkerülni a döntési patthelyzeteket,
        felkérte Atari-s munkatársát, Ronald Wayne-t, hogy csatlakozzon. Wayne segített rávenni Wozniak-ot,
        hogy az új gép tulajdonjoga az Apple cégé legyen, de ez előtt volt még egy utolsó akadály. Wozniak becsülete
        úgy diktálta, hogy mivel a gépet a HP-nál fejlesztette, így nekik ajánlja fel elsőnek, de a HP-t nem érdekelte
        az „amatőr” termék. Így 1976. április 1-jén mindhárman aláírták az alapító okiratokat. Wayne azonban 11 nap
        múlva
        – a korábbi vállalkozói rossz tapasztalata miatt – aggódni kezdett és kilépett a cégtől. Wayne élete később
        úgy alakult, hogy 2010-ben már csak szociális segélyen élt, pedig ekkorra a 10%-os
        részesedésének az értéke nagyjából 2,6 milliárd dollárt ért volna.
    </p>

    <h2 style="color:brown">Apple I</h2>
    <img src="kepek/apple_1.jpg" alt="apple I." height="230" style="float: right;">
    <p>
        Elsőnek a Homebrew Computer Club-ban próbálták értékesíteni a Wozniak tervezte nyomtatott áramköri lapokat,
        de lanyha volt az érdeklődés. Végül Paul Terrell figyelmét felkeltették, aki 1975-ben számítógép boltot nyitott.
        Feltétele annyi volt, hogy teljesen összeszerelt gépeket venne át, darabját 500 dollárért, így ő lett az Apple
        első
        viszonteladója. Jobs némi ügyeskedés után megszerezte az első rendelést képező 50 gép alkatrészét, és a
        garázsukban
        megkezdték az összeszerelést. Mivel határidőre kellett teljesíteniük, így szükség volt minden segítségre.
        Jobs kérésére a Reed főiskolai barátja, Daniel Kottke és barátnője, Elizabeth Holmes is besegített, és Jobs
        állapotos
        mostohatestvére, Patty is. A feladatokat felosztották, és a kész terméket a Jobs család tv készülékén tesztelték
        le.
        Amikor készen lettek az első készülékek, Jobs leszállította azokat Terrellnek. Ekkor még máshogy értelmezték a
        „teljesen összeszerelt” fogalmát, hiszen a leszállított Apple I. se tápegységgel, se monitorral, se burkolattal,
        de még billentyűzettel se rendelkezett, csak – az akkor megszokott felépítés szerint – a készre szerelt áramköri
        lap volt meg a szükséges csatlakozóhelyekkel. A cég rövid úton nyereségessé kezdett válni. Közvetlenül is
        értékesítettek gépeket, 666,66 dollárért. Elmondásuk szerint nem voltak tisztában a szám sátáni jelentésével.
        Wozniak ekkor már tervezi az új, fejlettebb gépet, és ekkor nyeri el az első gép az „Apple I” elnevezést.
        Ekkoriban már számos hasonló rivális termék került piacra. Az első igazi szakmai megmérettetés az 1976-ban
        rendezett első „Személyi Számítógép Expó” (Personal Computer Festival), amelyen a szakma jelentős képviselői
        vettek részt, és a friss cég bemutatásra szánta az új gép prototípusát is. Jobs az expón látottak alapján arra
        a következtetésre jut, hogy habár termékük technikailag kiváló, de a megfelelő kinézet és összeállítás
        kulcsfontosságú
        a termék és ezáltal az üzlet sikeréhez. Ekkor születik Jobs azon elhatározása, hogy az Apple II nem csak
        megfelelő
        burkolatot kap, de a billentyűzet és a tápegység is egybe lesz építve egyetlen egységbe. Jobs ebben az
        időszakban
        még mindig különc volt megjelenési és étkezési szokásait illetően.
    </p>

    <h2 style="color:brown">Apple II</h2>
    <img src="kepek/apple_2.jpg" alt="Apple II." height="400" style="float: left;">
    <p>
        Az „egybeépítve”-elgondolás fontos jelentősége, hogy így a számítógép nem csak az elektronikával
        foglalkozó amatőröket szolgálta ki, hanem egy sokkal szélesebb vevőkörrel rendelkező piacra lépett.
        Azonban a tervbe vett változtatások komoly befektetést kívántak. Jobs úgy gondolta, hogy eladják a
        jogokat egy nagyobb cégnek. Elsőnek az Atarit keresték fel, de az ápolatlan Jobsot nem tartották partnernek.
        Ezután a Commodore cég tekintette meg a gépet, de ők inkább saját modell építése mellett döntöttek.
        Így Jobs és Wozniak kénytelen volt maga belevágni a munkálatokba. Ekkor konfliktus pattant ki
        Wozniak apja és Jobs között. Francis Wozniak megvádolta, hogy kihasználja fiát, mert bár Jobs nem alkotott
        semmit,
        de mégis egyenlő arányban oszlik meg a bevétel. Jobs sírva fakadt, de Steve Wozniak kiállt mellette, mert
        felismerte,
        hogy Jobs nélkül ő az üzleti részt sose tudta volna megszervezni. Habár eddig a munka javát Wozniak végezte,
        az új gép megalkotásánál megmutatkozott Jobs műszaki tehetsége és szerepének fontossága. A burkolatra született
        ötleteket sorban elvette, mert el akart térni az akkor megszokott robusztus, szürke megoldásoktól. Végül 1500
        dollárért megbízta Jerry Manockot, hogy tervezzen egy újszerű fröccsöntött házat. A tápellátásban is új utakat
        keresett, mert fontosnak tartotta, hogy a gép csendes legyen és passzív hűtéssel működjön a tápegység is.
        Jobs figyelmébe ajánlották Rod Holtot, aki bemutatta a saját fejlesztésű lineáris tápegységét, ami később
        iparági
        szabvánnyá vált. Jobs egyre inkább zárt rendszerben gondolkodott, és a csatlakozási lehetőségeket mellőzni
        szerette
        volna, de ebben Wozniak ellenállt. Igaz, néhány rögeszméje néha már túlzás volt a társai szemében.
        A műanyag ház bézs színválasztékában több mint 2000 árnyalat állt rendelkezésre, de egyik se tetszett Jobsnak.
        A gyártósor színében is ragaszkodott a praktikusnak nem mondható fehérhez.
        Ekkorra egyértelművé vált, hogy az új, fejlett modell piacra dobásához legalább 200 ezer dollárra van szükség,
        de a hippi kinézetű, ápolatlan és megfelelő háttért nélkülöző Jobs nem kapott hitelt a bankoktól.
        Ismét több próbálkozást tett, hogy részesedésért cserébe befektetőt találjon, és ha pénzt nem is, de tanácsot
        kapott,
        hogy a cégbe vegyen fel egy marketingtapasztalattal rendelkező személyt. Próbálkozásai során végül felkeltette
        Mike Markkula milliomos figyelmét, aki többek között az Intelnél is dolgozott korábban. Markkula nem csak
        tőkével
        rendelkezett, de tapasztalt marketinges volt, és felvázolta az Apple jövőjét, ami az átlagembernek gyárt
        számítógépet.
        Egyharmados részesedésért cserébe 250 ezer dolláros hitelgaranciát ígért, így Markkula társtulajdonos lett.
        Markkula tőkéje és szaktudása segített folytatni a munkát, és egyben ő lett Jobs meghatározó mentora is az
        értékesítés
        fogásainak elsajátításában. Profi PR-csapat dolgozott az Apple II bevezetésén, és Rob Janoff megtervezte a ma
        már
        jól ismert Apple-logót. Az első termékbemutatóra 1977 áprilisában került sor, amikor megrendezték San
        Franciscóban
        az
        első „West Coast Computer Fair”-t (Nyugati-parti számítógépvásár). Markkula ráveszi Jobsot és Wozniakot, hogy
        adják
        fel hippi megjelenésüket, legyenek ápoltak és jól öltözöttek. A vásáron az Apple II jól szerepelt az újszerű
        felépítésével. A gép számára az akkor még új cég, a Microsoft gyártott néhány programot, mint a Multiplan nevű
        táblázatkezelő.
    </p>
    <a href="https://en.wikipedia.org/wiki/Steve_Jobs" target="_blank"> Forrás: Wikipedia - Steve Jobs </a>

</body>

</html>